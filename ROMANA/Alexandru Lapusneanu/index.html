<!DOCTYPE html>
<html>
<head>
  <title>Custom Page</title>
</head>
<body>
  <h2>ALEXANDRU LĂPUȘNEANU</h2>
  <p>&nbsp;</p>
  <h3>de COSTACHE NEGRUZZI</h3>
  <p>&nbsp;</p>
  <ol>
    <li>
      <strong>NUVELA ISTORICĂ</strong>
      <p>&nbsp;&nbsp;&nbsp;&nbsp;&nbsp;&nbsp;&nbsp;<strong>&nbsp; Nuvela istorică este opera epică în proză care are drept personaje figuri atestate istoric sau prezintă evenimente care se referă la un moment din trecut.</strong></p>
      <p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; Prima nuvelă istorică din literatura română este&nbsp;<i>Alexandru Lăpuşneanul</i>&nbsp;de Costache Negruzzi, apărută în 1840 în primul număr al revistei&nbsp;<i>Dacia literară</i>, ca răspuns la îndemnul acesteia de a folosi trecutul naţional ca sursă de inspiraţie.</p>
      <ul>
        <li><strong>Trăsături ale nuvelei istorice</strong>&nbsp;:</li>
        <li>are o construcţie de factură clasică, respectând momentele subiectului literar ;</li>
        <li>este inspirată din trecutul istoric ;</li>
        <li>urmăreşte o gradare a tensiunii generate de intrigă, ceea ce o apropie de structurarea textului dramatic (cele patru capitole ale nuvelei seamănă cu patru acte ale unei drame) ;</li>
        <li>conflictele sunt mai ales exterioare, opunând personaje cu interese diferite ;</li>
        <li>acţiunile se desfăşoară cronologic, locul şi timpul sunt precizate ;</li>
        <li>timpul şi spaţiul sunt limitate, dar mult mai ample decât în schiţă ;</li>
        <li>protagonistul (personajul inspirat din istorie) ocupă locul central al operei ;</li>
        <li>culoarea de epocă este creată prin descrieri de vestimentaţie, interioare ale locuinţelor, utilizarea limbii specifice epocii descrise (în cazul de faţă utilizarea arhaismelor) ;</li>
        <li>naratorul este omiscient, naraţiunea se face la persoana a III-a, perspectiva narativă fiind obiectivă .</li>
      </ul>&nbsp;
    </li>
    <li>&nbsp;</li>
    <li>
      <strong>ALEXANDRU LĂPUŞNEANUL</strong>
      <p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; Nuvela istorică&nbsp;<i>Alexandru Lăpuşneanul</i>&nbsp;a apărut în anul 1840 în primul număr din revista&nbsp;<i>Dacia literară</i>, iar apoi a fost inclusă în anul 1857 în singurul volum al autorului intitulat&nbsp;<i>Păcatele tinereţelor</i>. Volumul este alcătuit din patru părţi, fiecare dintre ele ilustrând o numită dimensiune literară. Prima parte,&nbsp;<i>Amintiri din juneţe</i>&nbsp;conţine cinci proze cu subiecte de actualitate pentru perioada paşoptistă, a doua,&nbsp;<i>Fragmente istorice</i>&nbsp;prezintă evenimente din trecutul şi prezentul istoric al ţării (include şi nuvela&nbsp;<i>Alexandru Lăpuşneanul</i>). Următoarele două părţi, intitulate&nbsp;<i>Neghină şi pălămidă</i>&nbsp;şi&nbsp;<i>Negru pe alb. Scrisori de la un prieten</i>&nbsp;cuprind prelucrări dramatice, respectiv, lucrări de factură jurnalistică, memorialistică şi eseistică. Nuvela este scrisă sub ideologia paşoptistă, respectând ideile impuse de Mihail Kogălniceanu în articolul&nbsp;<i>Introducţie</i>, care cerea autorilor să promoveze o literatură originală cu teme inspirate din istoria naţională şi folclorul naţional.</p>
      <p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Subiectul nuvelei este preluat din cronica lui Grigore Ureche,&nbsp;<i>Letopiseţul Ţării Moldovei</i>, din care autorul preia anumite scene, fapte şi replici: venirea lui Lăpuşneanul la a doua domnie, întâlnirea cu boierii trimişi de Tomşa, uciderea celor 47 de boieri, arderea cetăţilor Moldovei, călugărirea şi uciderea prin otrăvire a domnitorului. O altă sursă importantă de inspiraţie este&nbsp;<i>Letopiseţul Ţării Moldovei</i>&nbsp;de Miron Costin de unde prelucrează, pentru episodul omorârii lui Moţoc din nuvelă, scena uciderii unui boier în timpul domniei lui Alexandru Iliaş. Nuvela reconstituie cea de-a doua domnie a lui Alexandru Lăpuşneanul (1564-1569), prezentând lupta pentru impunerea autorităţii domneşti în Moldova secolului al XVI-lea. Autorul nu transcrie evenimentele ca în cronicile istorice ci le modifică în funcţie de propria sa viziune, influenţată de romantismul paşoptist. Autorul modifică realitatea istorică, dar acţiunea nuvelei se păstrează în limitele verosimilului. Personajul lui Negruzzi nu se aseamănă până la confundare cu personalitatea reală, istorică a lui Alexandru Lăpuşneanul. Personajul ilustrează un tip uman, este un personaj de factură romantică, prin intermediul căruia autorul îşi exprimă propria sa viziune artistică.</p>
      <p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nuvela are ca temă evocarea artistică a unei perioade zbuciumate din istoria Moldovei, şi anume cea de-a doua domnie a lui Alexandru Lăpuşneanul şi consecinţele deţinerii puterii de un domnitor crud, tiran.</p>
      <p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nuvela este structurată în patru capitole, fiecare având un moto sugestiv pentru conţinutul acestora:&nbsp;<i>„Dacă voi nu mă vreţi, eu vă vreu...”, „Ai să dai samă, doamnă!...”, „Capul lui Moţoc vrem!...”, „De mă voi scula, pre mulţi am să popesc şi eu...”.&nbsp;</i>Naratorul este omniscient, naraţiunea se realizează la persoana a III-a, perspectiva asupra evenimentelor fiind obiectivă. Naraţiunea se desfăşoară linear, cronologic, prin înlănţuirea secvenţelor narative şi a episoadelor. Deşi nuvela este o specie care aparţine genului epic, se remarcă în acest caz caracterul dramatic oferit de rolul capitolelor în ansamblul textului (seamănă cu actele unei piese de teatru), de realizarea scenică a secvenţelor narative, de utilizarea predominantă a dialogului şi de minima intrevenţia a naratorului.</p>
      <p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Motoul din&nbsp;<strong>primul capitol</strong><i>„Dacă voi nu mă vreţi, eu vă vreu...”&nbsp;</i>subliniază întreaga ură şi tenacitate a lui Alexandru Lăpuşneanul, care mai fusese o dată pe tronul ţării, dar fiind trădat de boieri, a fost nevoit să părăsească ţara. Scena dintre viitorul domnitor şi boierii trimişi de Tomşa prefigurează conflictul principal al nuvelei, acela dintre Lăpuşneanul şi boieri. Un rol important îl va avea vornicul Moţoc, boier viclean care îi vânduse pe toţi domnitorii care au ocupat tronul Moldovei în ultimii ani. Comportamentul este pus în evidenţă de gesturile sale, dar şi de atitudinea domnitorului:&nbsp;<i>„Eu te iert însă, c-ai îndrăznit a crede că iar mă vei putea înşela, şi îţi făgăduiesc că sabia mea nu se va mânji de sângele tăru; te voi cruţa, căci îmi eşti folositor, ca să mă uşurezi de blăstemurile norodului. Sunt alţi trântori, de care trebuie curăţit stupul. Moţoc îi sărută mâna asemenea cânelui care, în loc să muşce, linge mâna care-l bate. El era mulţămit de făgăduinţa ce câştigase; ştia că Alexandru-vodă a să aibă nevoie de un intrigant precum era el.”&nbsp;</i>Din punct de vedere al construcţiei textuale, aceste cuvinte trimit deja la finalul capitolului al treilea, când Moţoc va plăti cu viaţa pentru a-l uşura pe vodă de&nbsp;<i>„blăstemurile norodului”.&nbsp;</i>De asemenea, prin propoziţia&nbsp;<i>„Sunt alţi trântori, de care trebuie curăţit stupul.”&nbsp;</i>anticipă violenţa din capitolul următor.</p>
      <p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Al doilea capitol prezintă planurile de distrugere a boierimii puse la cale de domnitor. Motoul se referă la&nbsp;<i>„leacul de frică”&nbsp;</i>pe care Lăpuşneanul îl promite soţiei sale, Ruxanda.</p>
      <p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Abia în&nbsp;<strong>al treilea capitol</strong>&nbsp;personajul atinge plenitudinea personalităţii sale. Disimularea, diplomaţia ating punctul culminant şi ele se vor combina cu plăcerea estetică a contemplării cruzimii.&nbsp;<i>„Leacul de frică”&nbsp;</i>al doamnei Ruxanda este de fapt piramida de patruzeci şi şapte de capete pe care acesta o relizează după ce ucide boierii. În acest capitol care are ca moto replica poporului:&nbsp;<i>Capul lui Moţoc vrem!...”&nbsp;</i>se explică şi promisiunea pe care Lăpuşneanul i-a făcut-o la început vornicului: nu a murit de mâna domnitorului deoarece acesta a dorit încă de la început să-l sacrifice ca ţap ispăşitor. De asemenea, în finalul acestui capitol se mai face o promisiune, care va fi îndeplinită la sfârşitul nuvelei. Boierii care scapă de la masacru, Spancioc şi Stoici fac o promisiune pe malul Nistrului:&nbsp;<i>„Spuneţi celui ce v-au trimis, strigă către ei Spancioc, că ne vom vedea pân-a nu muri!”.</i></p>
      <p><i>&nbsp;&nbsp;&nbsp;&nbsp;&nbsp;&nbsp;&nbsp;&nbsp;În&nbsp;<strong>ultimul capitol&nbsp;</strong>este prezentat sfârşitul lui Alexandru Lăpuşneanul. Acesta se mută împreună cu familia la Hotin pentru a-i supraveghea mai de aproape pe Spancioc şi Stroici&nbsp;</i>„care şedeau la Cameniţă, aşteptând şi pândind vreme.”&nbsp;Doamna&nbsp;<i>„dă samă”&nbsp;</i>şi, împinsă de ceilalţi, îşi otrăveşte soţul care moare sub privirile neiertătoare ale lui Spancioc şi Stroici, spre a împlini promisiunea de pe apa Nistrului.</p>&nbsp;
    </li>
    <li>&nbsp;</li>
    <li>
      <i><strong>PERSONAJUL PRINCIPAL: ALEXANDRU LĂPUŞNEANUL</strong></i>
      <p><i>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Alexandru Lăpuşneanul este&nbsp;<strong>personajul principal</strong>&nbsp;al nuvelei, este un&nbsp;<strong>personaj romantic, excepţional</strong>, care acţionează în situaţii excepţionale, cum ar fi scena uciderii boierilor, a pedespsirii lui Moţoc şi a morţii domnitorului. Întruchipează&nbsp;<strong>tipul domnitorului tiran şi crud</strong>, care conduce ţara într-un mod absolutist, fără a ţine cont de părerile boierilor. Personajul este construit din contraste şi în antiteză cu celelalte personaje, are o psihologie complexă, cu calităţi şi defecte puternice.</i></p>
      <p><i>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Destinul personajului este urmărit cu ajutorul celor patru replici plasate în fruntea capitolelor şi având rol de moto. Alexandru Lăpuşneanul doreşte să impună autoritatea domnească prin orice mijloace. Afirmaţia din ultimul capitol&nbsp;</i>„Eu nu sunt călugăr, sunt domn!”&nbsp;reflectă faptul că îşi înfruntă destinul chiar şi atunci când este pus în faţa limitelor omeneşti, cum ar fi boala sau moartea.</p>
      <p><i>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Personajul nu evoluează pe parcursul nuvelei, trăsăturile sale principale fiind prezentate încă de la început: este&nbsp;<strong>hotărât, crud, inteligent, prefăcut, bun cunoscător al psihologiei umane, abil politic</strong>. Este caracterizat&nbsp;<strong>direct</strong>, de către narator, de către celelalte personaje şi chiar de el însuşi, şi&nbsp;<strong>indirect</strong>&nbsp;prin fapte, limbaj, atitudini, comportament, relaţii cu alte personaje.</i></p>
      <p><i>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Naratorul realizează în mod&nbsp;<strong>direct</strong><strong>portretul fizic</strong>&nbsp;al domnitorului prin descrierea vestimentaţiei specifice vremii:&nbsp;</i>„Purta coroana Paleologilor, şi peste dulama poloneză de catifea stacoşie, avea cabaniţa turcească.”&nbsp;De asemenea, înregistrează gesturile şi mimica personajului prin notaţii scurte:&nbsp;<i>„Spun că în minitul acela el era foarte galben la faţă şi că racla sfântului ar fi tresărit”, „Răspunse Lăpuşneanul cu sânge rece.”&nbsp;</i><strong>Caracterizarea realizată de alte personaje</strong>&nbsp;este succintă: mitropolitul Teofan spune despre domnitor:&nbsp;&nbsp;<i>„Crud şi cumplit este omul acesta”,&nbsp;</i>în timp ce Spancioc îl numeşte tiran:&nbsp;<i>„sângele cel pângărit al unui tiran ca tine.”</i></p>
      <p><i>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Caracterizarea indirectă se realizează prin faptele care evidenţiază cruzimea (trăsătura esenţială a personajului), dar şi dorinţa lui de a distruge influenţa boierilor</i></p>
      <p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;<strong>Hotărârea</strong>&nbsp;de a avea puterea domnească reiese încă de la începutul nuvelei, din episodul în care primeşte solia boierilor. La încercarea acestora de a-l face să renunţe la tronul Moldovei, Alexandru Lăpuşneanul răspunde astfel:&nbsp;<i>„Dacă voi nu mă vreţi, eu vă vreau, răspunse Lăpuşneanul, a cărui ochi scânteiară ca un fulger, şi dacă voi nu mă iubiţi, eu vă iubesc pre voi şi voi merge ori cu voia, ori fără voia voastră. Să mă întorc? Mai degrabă-şi va întoarce Dunărea cursul îndărăpt.”&nbsp;</i>Hotărârea este pusă în practică prin guvernarea cu ajutorul terorii, deoarece domnitorul reuşeşte să contracareze posibilele încercări de revoltă a boierilor, activitate care culminează cu uciderea celor 47 de boieri. Nu îşi va pierde această hotărâre şi&nbsp;<strong>tărie de</strong><strong>caracter&nbsp;</strong>nici în clipa morţii, când revine asupra deciziei de a se călugări şi ameninţă pe cei din jur:&nbsp;<i>„M-aţi popit voi, dar de mă voi îndrepta, pre mulţi am să popesc şi eu!”</i></p>
      <p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;<strong>Voinţei&nbsp;</strong>neabătute i se asociază şi alte trăsături.&nbsp;<strong>Abilitatea</strong>&nbsp;în ceea ce priveşte relaţiile umane,&nbsp;<strong>diplomaţia, cunoaşterea psihologiei umane</strong>, sunt calităţi ale conducătorului, dar în acest caz sunt folosite pentru consolidarea puterii absolute, nu pentru o cârmuire corectă a ţării. Cunoscând oamenii, le face promisiuni care îi liniştesc, dar care ascund de fapt un plan de răzbunare. Promisiunea pe care i-o face lui Moţoc:&nbsp;<i>„îţi făgăduiesc că sabia mea nu se va mânji în sângele tău; te voi cruţa, căci îmi eşti trebuitor, ca să mă mai uşurezi de blăstemurile norodului”&nbsp;</i>îl linişteşte pe boierul intrigant, care se crede util domnitorului şi care crede că a reuşit să reintre în graţiile acestuia. Planul de răzbunare al lui Lăpuşneanul este însă crud deoarece îl predă pe Moţoc mulţimii care îl sfâşie:&nbsp;<i>„Du-te de mori pentru binele moşiei dumitale, cum ziceai însuşi când îmi spuneai că nu mă vrea, nici mă iubeşte ţara. Sunt bucuros că-ţi răsplăteşte ţara pentru slijba ce mi-ai făcut, vânzându-mi oastea lui Anton Sechele, şi mai pe urmă lăsându-mă şi trecând de partea Tomşii.”&nbsp;</i>Sacrificându-l pe boier, se răzbună pentru trădarea acestuia şi manipulează mulţimea revoltată, de a cărui putere este conştient:&nbsp;<i>„Proşti, dar mulţi.”&nbsp;</i>În acest episod dă dovadă de&nbsp;<strong>stăpânire de sine</strong>&nbsp;şi de&nbsp;<strong>sânge rece</strong></p>
      <p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;O altă promisiune pe care o respectă este oferirea unui&nbsp;<i>„leac de frică”&nbsp;</i>doamnei Ruxanda, care îl rugase să nu mai verse sânge nevinovat. Alcătuirea piramidei din capetele boierilor şi oferirea acesteia drept lecţie pentru soţie, pune în evidenţă&nbsp;<strong>sadismul</strong>&nbsp;domnitorului. El se stăpâneşte în momentul în care Ruxanda încearcă să-l convingă să renunţe la crime şi are impresia că doreşte să se amestece în conducerea ţării, dar nu iartă atitudinea ei şi se răzbună prin acest&nbsp;<i>„leac de frică”</i>:&nbsp;<i>„- Muiere nesocotită! strigă Lăpuşneanul sărind drept în picioare, şi mâna lui, prin deprindere, se răzămă pe junghiul din cingătoarea sa; dar îndată stăpânindu-se se plecă, şi rădicând de Ruxanda de jos [...]. – Îţi făgăduiesc că de poimâine nu vei mai vedea, răspunse Alexandru-Vodă; şi mâne îţi voi da un leac de frică.”</i></p>
      <p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Deţine&nbsp;<strong>arta disimulării</strong>&nbsp;şi regizează cu&nbsp;<strong>inteligenţă</strong>&nbsp;invitaţia la ospăţul de împăcare cu boierii, care este de fapt o cursă.&nbsp;<strong>Inteligent</strong>, alege ca loc al discursului său biserica, pentru a le sugera boierilor că s-a căit şi că doreşte o mai bună înţelegere cu aceştia:&nbsp;<i>„Boieri dumneavostră! Să trăim de acum în pace, iubindu-ne ca nişte fraţi, pentru că aceasta este una din cele zece porunci: Să iubeşti pe aproapele tău ca însuşi pre tine, şi să ne iertăm unii pe alţii, pentru că suntem muritori, rugându-ne Domnului nostru Isus Hristos – îşi face cruce – să ne ierte nouă greşalele, precum iertăm şi noi greşiţilor noştri.”&nbsp;</i>De asemenea, are o inteligenţă diabolică, reuşind să manipuleze boierii sau poporul şi să-şi pună în aplicare planurile.</p>
      <p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;<strong>Cruzimea</strong>&nbsp;este o însuşire obişnuită în această perioadă istorică dominată de lupta pentru putere (tot de cruzime dau dovadă şi Spancioc şi Stroici care asistă la moartea domnitorului), dar în cazul lui Lăpuşneanul este exagerată, are manifestări excepţionale, de unde şi încadrarea personajului în tipologia romantică. Domnitorul asistă râzând la măcelul boierilor:&nbsp;<i>„Cât pentru Lăpuşneanul, el luasă pre Moţoc de mână şi se trăsesă lângă o fereastră deschisă, de unde privea măcelăria ce începuse. El râdea; iar Moţoc, silindu-se a râde ca să placă stăpânului, simţea părul zburlindu-i-se pe cap şi dinţii săi clănţănind.”&nbsp;</i>După uciderea celor 47 de boieri îi promite doamnei Ruxanda că nu va mai ucide, dar născoceşte schingiuri&nbsp;<i>„ca să nu uite dorul lui cel tiranic de a vedea suferiri omeneşti”.&nbsp;</i>În final dă dovadă din nou de cruzime când ameninţă să-şi ucidă propriul fiu pe care îl crede un uzurpator al puterii sale. Uciderea lui prin otrăvire este singura cale de a-l opri să mai facă rău, dar în acelaşi timp este o pedeapsă pentru cruzimea sa.</p>
      <p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Replicile personajului sunt memorabile, două dintre ele fiind transformate de autor în moto-uri ale capitolelor I şi IV. Răspunsul dat boierilor:&nbsp;<i>„Dacă voi nu mă vreţi, eu vă vreau [...] şi dacă voi nu mă iubiţi, eu vă iubesc pre voi şi voi merge ori cu voia, ori fără voia voastră.”,&nbsp;</i>a devenit o emblemă a personajului care se autodefineşte prin&nbsp;<strong>voinţa</strong>&nbsp;de neînfrânt. Ameninţarea din final:&nbsp;<i>„De mă voi scula, pre mulţi am să popesc şi eu...”&nbsp;</i>redă aluziv dorinţa de răzbunare a celui căzut.</p>
      <p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;<strong>Forţa excepţională</strong>&nbsp;a personajului domină&nbsp;<strong>relaţiile cu celelalte personaje</strong>. Pentru a se răzbuna, pune în aplicaţie câte un plan, în funcţie de gravitatea vinii: pe boieri îi măcelăreşte, e Moţoc îl dă mulţimii, doamnei Ruxanda îi dă&nbsp;<i>„un leac de frică”.&nbsp;</i>Pentru această cruzime este în final pedepsit de cei care asistă la mortea sa. Spancioc şi Stroici nu vor să îi curme suferinţa ci dimpotrivă îl lasă să se chinuie:&nbsp;<i>„învaţă a muri, tu care ştiai numai a omorî.”</i></p>
      <p><i>&nbsp;&nbsp;&nbsp;&nbsp;&nbsp;&nbsp;&nbsp;&nbsp;<strong>Relaţia cu doamna Ruxanda</strong>&nbsp;este construită pe principiul romantic al antitezei angelic – demonic. Diversitatea atitudinilor faţă de soţia lui reflectă&nbsp;<strong>falsitatea, disimularea</strong>. Se căsătorise cu ea&nbsp;</i>„ca să atragă inimile norodului în care via încă pomenirea lui Rareş”.&nbsp;Nu o respectă nici pentru originea ei nobilă, nici pentru că îi este soţie şi mamă a copiilor săi, iar Ruxanda&nbsp;<i>„ar fi voit să-l iubească, dacă ar fi aflat în el cât de puţină simţire omenească.”&nbsp;</i>Gesturile, mimica şi cuvintele rostite de Lăpuşneanul în capitolul al II-lea, în scena discuţiei cu doamna Ruxanda, evidenţiază&nbsp;<strong>ipocrizia</strong>&nbsp;lui în relaţia soţ – soţie. Mai întâi îi sărută mâna, apoi se posomoreşte, reacţionează impulsiv la rugămintea ei, dar se stăpâneşte şi îi promite&nbsp;<i>„un leac de frică”.&nbsp;</i>În capitolul următor, după ce se răzbună pe boieri şi pe Moţoc, nu o iartă pentru îndrăzneala ei şi îşi ţine promisiunea de a&nbsp; o „vindeca” de frică. Se bucură cu cruzime de spaima doamnei care leşinase la vederea piramidei de capete, afirmând:&nbsp;<i>„- Femeia tot femeie, zise Lăpuşneanul zâmbind; în loc să se bucure, ea se sparie.”&nbsp;</i>În ultimul capitol insistenţele boierilor şi ameninţarea lui Lăpuşneanul că îi va ucide copilul, o determină să-şi otrăvească soţul.</p>
      <p><i>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Alexandru Lăpuşneanul este un&nbsp;<strong>personaj romantic</strong>&nbsp;şi prin urmare&nbsp;<strong>excepţional</strong>&nbsp;datorită cruzimii sale exagerate, acţiunilor sale spectaculoase, replicilor sale.</i></p>
    </li>
  </ol>
</body>
</html>